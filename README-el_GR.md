my-ubuntu-extras
================

####Scripts και αρχεία που χρησιμοποιώ για τη διαχείριση της προσωπικής μου εγκατάστασης Ubuntu Linux.

Το σετ αυτό αρχείων και script χρησιμεύει στη διαχείριση και την ενημέρωση μιας εγκατάστασης Ubuntu Linux **η οποία είναι εγκαταστημένη μέσα σε έναν subvolume ενός διαμερίσματος BTRFS**. Αυτός ο τύπος εγκατάστασης παρέχει έναν εύκολο τρόπο ώστε να έχουμε ένα πλήρες αντίγραφο του λειτουργικού μας συστήματος ώστε να μπορούμε εύκολα να το επαναφέρουμε σε μια πρότερη κατάσταση αν κάποια στιγμή κάτι πάει στραβά.

Στην περίπτωση που στο σύστημα υπάρχουν δύο (ή και περισσότερα) Linux λειτουργικά συστήματα (όπως συμβαίνει στην δική μου περίπτωση), τότε υπάρχει ένα αρχείο (**etc/init/custom_maintenance.conf**) που κατά τον τερματισμό ή την επανεκκίνηση του συστήματος δημιουργεί μια καταχώριση για τον εκκινητή (GRUB2) όποιας άλλης διανομής Linux είναι εγκαταστημένης στο σύστημα. Για τον σκοπό αυτό χρησιμοποιείται ο Upstart (το init σύστημα του Ubuntu).

Αυτό είναι χρήσιμο λόγω ενός σφάλματος στο υποσύστημα **os-prober** του GRUB2 με βάση το οποίο δεν αναγνωρίζονται διανομές που έχουν εγκατασταθεί σε κάποιον BTRFS subvolume.

####ΠΡΟΕΙΔΟΠΟΙΗΣΗ:

**Το αποθετήριο αυτό δεν περιέχει μόνο τα απαραίτητα για τη διαχείριση των subvolumes και των ενημερώσεων, αλλά και άλλα πράγματα που χρησιμοποιώ όπως κρυφά αρχεία ρυθμίσεων, διάφορα scripts, εικονίδια κτλ**
Αν δεν χρειάζεστε ή δεν θέλετε κάτι από αυτά και το μόνο που θέλετε είναι τα σχετικά με τη διαχείριση των ενημερώσων του συστήματος και των subvolumes του BTRFS, τότε τα μόνα αρχεία που θα χρειαστεί να αντιγράψετε στο δικό σας σύστημα είναι τα παρακάτω:

    etc/init/custom_maintenance.conf
    usr/local/bin/custom/custom_ubuntu-updates
    usr/share/applications/custom/custom_auto-updates.desktop
    usr/share/icons/custom/donkey-grey-square.svg

Σιγουρευτείτε πως τα αρχεία **usr/local/bin/custom/custom_ubuntu-updates** και **usr/share/applications/custom/custom_auto-updates.desktop** είναι εκτελέσιμα και πως έχουν μεταφερθεί στην ίδια ακριβώς τοποθεσία όπως είναι και στο αποθετήριο. Έτσι θα μπορείτε να εκκινήσετε το script ενημερώσεων από τον εκκινητή του μέσω του γραφικού περιβάλλοντος.

####Επεξεργασία αρχείων πριν την αντιγραφή:
Υπάρχουν κάποιες μεταβλητές που θα πρέπει να συμπληρώσετε πριν την αντιγραφή στα παρακάτω αρχεία:

1. etc/init/custom_maintenance.conf
2. usr/local/bin/custom/custom_ubuntu-updates

Οι μεταβλητές αυτές βρίσκονται στην αρχή του κάθε αρχείου και υπάρχουν σχόλια που θα σας βοηθήσουν στη συμπλήρωση.
